<div class="sezione-contenuto">

  <h2>Tandem Lab è un laboratorio editoriale a due voci.</h2>
  Siamo Beatrice e Chiara, due editor con percorsi, generi ed esperienze diverse che hanno scelto di lavorare insieme per fare una cosa precisa: leggere i testi come accade davvero in una redazione, mettendo a confronto sguardi differenti e complementari.
  In editoria, un manoscritto non viene mai valutato da una sola persona. Viene discusso, confrontato, messo in relazione a un catalogo, a un pubblico, a un mercato. Tandem Lab nasce per portare questo processo fuori dalle case editrici e renderlo accessibile a chi scrive.
  Lavoriamo su <strong>valutazioni editoriali</strong> e <strong>laboratori di progettazione</strong>, soprattutto nei momenti decisivi di un progetto: prima di chiudere la stesura, quando è il momento di proporsi a una casa editrice o quando un manoscritto ha bisogno di una diagnosi onesta prima di ulteriori revisioni.
  Il nostro punto di forza è il confronto. Quello che per una di noi è un pregio, per l’altra può essere un nodo critico. È proprio in questo spazio che nasce una lettura più completa, meno arbitraria e più vicina alla realtà editoriale.
  Offriamo metodo, chiarezza e una restituzione argomentata, pensata per aiutarti a capire <strong>dove sei</strong>, <strong>cosa funziona</strong> e <strong>quale direzione può prendere davvero il tuo libro</strong>.
</div>
