<div class="sezione-contenuto">

    <h2>FAQ — Domande frequenti</h2>

    <strong>Il vostro servizio è un editing?</strong><br><br>
    No. I servizi di Tandem Lab sono valutazioni editoriali a quattro occhi.
    In parte svolgono una funzione simile all’editing – perché mettono in evidenza punti di forza, criticità e nodi strutturali – ma non intervengono direttamente sul testo.
    La fase di revisione resta in mano all’autore. Il nostro compito è offrirti una lettura professionale, argomentata e coerente, che ti permetta di capire cosa rivedere, perché e in che direzione.
    Il livello di supporto successivo varia in base al servizio scelto.
    
    <br><br>
    <strong>Garantite la pubblicazione?</strong><br><br>
    No. <em>E nessuno può farlo seriamente</em>.<br>
    Quello che possiamo garantirti è un’altra cosa: alla fine della nostra valutazione avrai idee chiare su ciò che funziona davvero nel tuo libro, su ciò che non funziona e su come intervenire in modo consapevole.
    
    <br><br>
    <strong>A che punto del lavoro è meglio richiedere una valutazione?</strong><br><br>
    <em>Dipende da come lavori tu.</em><br>
    Se senti il bisogno di avere una direzione chiara fin dall’inizio, puoi richiedere anche una valutazione preliminare. In generale, però, il momento ideale è subito dopo aver concluso la prima stesura.
    Non serve che il testo sia perfetto: è sufficiente che ci siano tutte le componenti chiave del progetto (struttura, personaggi, direzione narrativa) su cui desideri un parere professionale.

    <br><br>
    <strong>Come avviene concretamente il vostro lavoro?</strong><br><br>
    Ognuna di noi legge il testo in modo indipendente, senza confrontarsi prima con l’altra.
    Questo ci permette di mantenere due sguardi autentici e non condizionati.
    <br>In un secondo momento, ci confrontiamo in modo approfondito sul manoscritto.
    Infine, redigiamo una scheda di valutazione a quattro mani che tiene conto di entrambi i punti di vista, cercando una sintesi che sia utile, coerente e applicabile a 360°.
    <br>È lo stesso tipo di dialogo che avviene all’interno di una casa editrice.
    
    <br><br>
    <strong>Se volessi essere seguito anche durante la revisione, con un vero e proprio editing?</strong><br><br>
    In quel caso puoi contattarci per ricevere un preventivo personalizzato. Lavoriamo su generi diversi e, a seconda del progetto, potremmo:
    <ul>
        <li>consigliarti di lavorare principalmente con una di noi, con l’altra come secondo parere;</li>
        <li>oppure decidere di seguire il testo insieme, se il progetto lo richiede.</li>
    </ul>
    Ogni scelta viene fatta in funzione del tuo libro e delle tue preferenze.

    <br><br>
    <strong>E se invece volessi fare un percorso di formazione?</strong><br><br>
    Puoi cliccare sul nostro calendario per vedere tutti i corsi e le date disponibili. 
    L’idea cardine rimane quella di fare formazione in due, così da poter offrire la nostra esperienza in maniera costantemente sinergica.

</div>