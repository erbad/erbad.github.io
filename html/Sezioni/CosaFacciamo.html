<div class="sezione-contenuto">
    <h2>Cosa facciamo</h2>
    <p>
    <em>Questa agenzia mi ha detto che devo potenziare l’arco di trasformazione.</em> <br><br><br>

    <em>Un editor mi ha suggerito di alleggerire lo stile.</em> <br><br><br>

    <em>I beta reader dicono che la trama non funziona, ma non sono d’accordo sul perché.</em><br><br><br>
    </p>

    <p>
    Se ti riconosci in queste frasi, sappi che <strong>non sei tu il problema</strong>. Quando i pareri – più o meno attendibili – sono tanti e divergenti, diventa difficile capire da dove ripartire. <br>
    
    In <strong>Tandem Lab</strong> leggiamo e valutiamo manoscritti inediti offrendo <strong>un parere unico e coeso</strong>, che tiene conto di punti di vista diversi senza perdere di vista ciò che conta davvero: la solidità del testo e il suo potenziale editoriale. <br>
    
    Ti prestiamo i nostri occhi esperti, ma soprattutto il nostro <strong>dialogo professionale</strong>, simile a quello che avviene in una casa editrice. Così puoi capire davvero cosa funziona, cosa va rivisto e perché. <br>
    
    Invece di collezionare valutazioni isolate da professionisti diversi, ottieni <strong>una lettura strutturata e coerente</strong>, pensata per aiutarti a prendere decisioni consapevoli. <br>
    </p>
</div>
